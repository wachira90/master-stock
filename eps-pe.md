# EPS กับ P/E

อัตราส่วนทางการเงินนั้นมีมากมายจนเลือกไม่ถูกว่าจะใช้ตัวไหนดี 
แล้วแต่ละตัวนั้นหมายความว่าอย่างไรบ้าง



## EPS ย่อมาจาก Earning Per Share คือกำไรสุทธิหารด้วยจำนวนหุ้น จะได้กำไรสุทธิต่อหุ้น 1 ตัว ออกมา

### ตัวอย่าง
````
บริษัท A มีกำไรสุทธิ 100 บาท มีจำนวนหุ้นทั้งหมด 50 หุ้น จงหา EPS ของบริษัท A
วิธีทำ ให้นำกำไรมาตั้งแล้วหารด้วยจำนวนหุ้นจะได้

100/50 = 2 บาทต่อหุ้น
หมายความว่าบริษัท A สามารถหากำไรสุทธิให้กับผู้ถือหุ้น หุ้นละ 2 บาท
ตีความอย่างง่ายๆ ได้ว่า หาก EPS ยิ่งเยอะยิ่งดี (เพราะกำไรเยอะ)
````



## P/E ย่อมาจาก Price/Earning Per Share คือ ราคาหุ้นหารด้วยกำไรสุทธิต่อหุ้น
 
### ตัวอย่าง
````
บริษัท A มีกำไรสุทธิ 100 บาท มีจำนวนหุ้นทั้งหมด 50 หุ้น และมีราคาหุ้นอยู่ที่ 20 บาท จงหา P/E ของบริษัท A
วิธีทำ ต่อจากตัวอย่างที่แล้ว EPS ที่ได้อยู่ที่ 2 ฉะนั้นแค่เอาราคาหุ้นตั้งหารด้วย EPS

20/2 = 10 เท่าของกำไรสุทธิต่อหุ้น
หมายความว่า ราคาตอนนี้เป็น 10 เท่าของกำไรที่ได้ฉะนั้น ที่ได้ยินกันบ่อยๆ ว่า 10 ปีคืนทุน คือ 
หากบริษัททำกำไรได้เท่าเดิมคือ 2 บาทต่อหุ้น พอครบ 10 ปีจะได้ 20 บาทเท่ากับว่าคืนทุนที่เราซื้อหุ้นไปแล้ว 
(ยิ่งค่า P/E ต่ำ ยิ่งดี เพราะราคาถูก)


การประยุกต์ใช้แบบง่ายๆ ให้เริ่มที่ P/E ก่อน โดยให้ใช้กับกลุ่มอุตสาหกรรมเดียวกันเพราะว่ากลุ่มอุตสาหกรรมแต่ละกลุ่มมีปัจจัยหลายๆ 
อย่างที่ส่งผลกระทบไม่เหมือนกัน เช่น ถ้าเป็นหุ้นกลุ่มพลังงาน กับกลุ่มขนส่ง 
ในช่วงที่ราคาน้ำมันขึ้นหุ้นกลุ่มพลังงานจะได้ประโยชน์จากการขายน้ำมันที่กำไรมากขึ้น 
แต่ในทางกลับกับกลุ่มขนส่งต้นทุนจะสูงขึ้นเนื่องจากต้องใช้น้ำมันเป็นพลังงานในการขนส่ง 
ทำให้ต้นทุนสูงขึ้น(ซื้อน้ำมันแพงขึ้น) ทำให้หุ้นกลุ่มพลังงานได้กำไรเพิ่มแต่หุ้นกลุ่มขนส่งกำไรลด 
ทำให้ค่า EPS และ P/E ไปคนละทาง จึงต้องใช้เทียบกับกลุ่มอุตสาหกรรมเดียวกัน

ต่อด้วยการเทียบ P/E ในกลุ่มอุตสาหกรรมเดียวกันดูว่า P/E ตัวไหนต่ำ แล้วมาดูว่า EPS สูงไหม 
เพราะบางทีค่า P/E อาจต่ำจริงแต่ว่าบริษัทแทบไม่มีกำไรเลยเพราะค่า EPS ต่ำด้วย ในอีกกรณีหนึ่ง 
หาก P/E สูง แล้ว EPS สูงตามด้วยแสดงว่าหุ้นตัวนี้อาจกำไรดีจนนักลงทุนแย่งกันซื้อจนราคาแพงไปแล้วนั้นเอง 
ดังนั้นแนะนำว่าควรพิจารณาอย่างรอบคอบก่อนลงทุนทุกครั้ง
````

## สรุป 
````
ค่า EPS ยิ่งสูงยิ่งดี 

ค่า P/E ยิ่งน้อยยิ่งดี
````
